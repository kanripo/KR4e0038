# -*- mode: mandoku-view; -*-
#+TITLE: 静居集
#+DATE: 2015-09-12 01:29:29.237189
#+PROPERTY: ID KR4e0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB12n0778-005静居集-卷之五.
<pb:KR4e0038_SBCK_005-1a>¶
静居集卷之五　潯陽張羽來儀著¶
　七言律¶
　　　早春逰望¶
燒燈城郭嫩寒天早覺春光滿眼前山翠全輕猶帯雪¶
柳絲&KR0379;長便宜烟佳人挑菜寧辭逺公子㝷芳各闘先¶
&KR0025;此陌頭車馬動誰&KR0014;閑坐&KR0018;華年¶
　　　春雪(二首)¶
不肯呈祥向臘前却来迎瑞入新年闘粧巳落梅花後¶
學舞還居栁絮先乆積巳迷芳草地易消還避艶陽天¶
遥知大輅躬行䖏共賀璚瑶滿舜田¶
亂逐春烟上客衣悠悠颺颺又霏霏随風巳後梅花落¶
<pb:KR4e0038_SBCK_005-1b>¶
撲地應先柳絮飛闘舞艶陽消復聚乍飄芳草積還稀¶
無端誤却㝷芳約獨擁寒爐掩竹扉¶
　　　仲春逰望¶
春来結伴共閑行此日山川色更明望&KR0187;樓臺多見栁¶
靜中阡陌但聞鶯江䕷色帶王孫恨蜀魄吟傷帝子情¶
莫道韶華鎮長在落花看已滿東城¶
　　　&KR0009;宋校書仲温¶
郡泮宫邉對雨吟別懐清裁到于今聴鶯已謝春風夢¶
種菊應期&KR0010;晚心鏡&KR0187;流光催白髪床頭舊物罄黄金¶
大家共仰臨池筆妙逼鍾王趣已深¶
　　　春日登戴山懐舊¶
<pb:KR4e0038_SBCK_005-2a>¶
選勝㝷常此地行春日望湖湖更明白浪遥連陽羡𣗳¶
青山半掩闔閭城樓臺髙下千家栁阡陌東西㡬䖏鶯¶
忽憶從前舊㳺伴無端愁思一時生¶
　　　過吴即景¶
片㠶迢逓入吴烟竹溆蘆汀㫁復連柳䕃濃遮官道上¶
蟬聲多傍驛樓前近湖漁舎皆懸網向浦人家盡種蓮¶
行到吴王夜逰䖏滿川芳草獨堪憐¶
　　　首夏閑居¶
門巷開臨曲水濵緑隂悄悄四無隣雨餘髙笋&KR0004;迎夏¶
風逗殘花尚駐春𠋣杖多因聞好鳥&KR0271;樽毎為愛幽人¶
踈簾清簟終朝静只有琴書自可親¶
<pb:KR4e0038_SBCK_005-2b>¶
　　　湖亭納凉¶
汎舟曉入水雲郷亭子髙髙午更凉白玉柄寒揮麈尾¶
黄金鴨冷試沉香榜人弄沫翻荷影侍女調氷壓蔗&KR0308;¶
不信長安名利客黄塵赤日㡬多忙¶
　　　夏夜𪧐道塲¶
山僧結夏獨安禪對客談空石作筵架上金經傳白業¶
庭前翠栢長青年松廊月冷驚棲鳥石室風清滴暗泉¶
擬就逺公脩净社共持巾拂㫁塵縁¶
　　　夏晩泛湖¶
緑柳隂中艤𦘕船芰荷香&KR0187;聳吟肩雷聲驚動雲頭雨¶
塔影倒揺波底天群鷺逺明殘照外一僧閑立断橋邉¶
<pb:KR4e0038_SBCK_005-3a>¶
菱欹裊裊知何䖏滿䄂清風快&KR0082;仙¶
　　　川上暮歸¶
此地頻經𦘕舫過暮歸原不畏風波烟中漁網懸楊栁¶
浦口船燈照芰荷歸鳥去邉行客少夕陽盡䖏亂山多¶
此時詩思渾無頼聴得前溪子夜欹¶
　　　秋日郊居¶
蕭蕭晴日戸庭幽無數青山枕碧流白露雨餘砧&KR0082;動¶
黄花風冷扇&KR0004;収雲迷征鴈牽秋夣烟引寒蟬急暮愁¶
此際不堪揺落恨蒹葭如雪滿汀洲¶
　　　次韻髙季迪&KR0009;江上丁至剛¶
蓽門踈栁近漁家潮落秋江淺露似俗吏催征禾未熟¶
<pb:KR4e0038_SBCK_005-3b>¶
良朋訪舊酒湏賖霞生前浦天將雨露冷東籬菊未花¶
却咲年来貧亦樂阿児學寫字如鴉¶
　　　秋夜𪧐僧院¶
古寺昏鐘日巳沉禪房花木自成隂流螢逺度還依草¶
𪧐鳥驚飛不出林僧磬和泉清客慮佛香入院净人心¶
夜深共講楞伽字始識空門義趣&KR0055;¶
　　　秋齋早起¶
髙齋獨𪧐&KR0397;衣輕覆簟餘香似有情門掩青苔秋淡泊¶
心同白露曉澄清新詩夜得思貽友靈藥朝飡學飬生¶
但乞閑身長似此已将雲霧等浮名¶
　　　秋日登戴山佛閣¶
<pb:KR4e0038_SBCK_005-4a>¶
風物澄明𪧐靄収登山欲盡更登楼一行白鴈投南下¶
百道清溪向北流野嶂雲歸&KR0004;歇雨湖田稼熟始知秋¶
空門寂寂無塵事騁望端&KR0014;散客愁¶
　　　九日登山¶
人生&KR0014;得㡬重陽此日携壺引興長白髮巳𣷹今&KR0010;色¶
黄花不改去年香中天雨露開新節下界山河繞上方¶
正好登臨𢬵一醉龍山遺跡乆荒凉¶
　　　&KR0010;暮山居¶
寂寂閑居𨼆翠㣲蕭蕭寒日暎柴扉葉聲亂響莓苔&KR0282;¶
雲氣時生薜荔衣雪滿石床門閉早草侵碁局客来稀¶
&KR0010;寒正好看書卷不用登髙怨落暉¶
<pb:KR4e0038_SBCK_005-4b>¶
　　　雪意¶
六花欲墜尚遲遲應是裁氷未就時人𠋣髙楼風𡨜𡨜¶
雲連平野柳垂垂飢烏獨噪荒城堞凍雀群棲碎竹枝¶
遥憶梁園趨宴客抽毫應擬賦新詩¶
　　　除夕¶
季冬今夕年華盡開&KR0010;明朝節物新時令漸交&KR0004;換暦¶
客愁偏動未歸人暗知春入椒觴重坐覺寒催玉漏頻¶
遥憶鳯城鐘鼓動千官拜舞向楓宸¶
　　　送李文學還江右¶
亂後還郷世所稀喜君漂泊獨&KR0014;歸英雄割據今方定¶
城郭人民半巳非浮梁渡口衝時雨彭蠡湖中看落暉¶
<pb:KR4e0038_SBCK_005-5a>¶
聞道宗人相待乆榮華何必錦為衣¶
　　　江舘漫成¶
雞犬相聞自一村兵餘禮俗㡬家存蒹葭渚冷哀鴻度¶
未稼&KR0163;空凍雀喧三䇿徒勞懐董子一飡誰復念王孫¶
江天悲感年将暮雲𣗳離離欲㫁魂¶
　　　贈趙似之架閣¶
萬人叢&KR0187;獨知機六六金鱗避釣時靖節歸来多嗜酒¶
休文瘦損祗耽詩草青湖岸春逰健潮落江城夜卧遲¶
老去清豪渾未减一驢猶向雪中&KR0016;¶
　　　行樂過西崦¶
白日都消筆硯間偶因行樂到松關秋聲不盡蕭蕭葉¶
<pb:KR4e0038_SBCK_005-5b>¶
夕景無多淡淡山蛩響寒齋僧自定苔荒深院客常閑¶
已知身世俱成幻莫嘆西風鬂易斑¶
　　　贈一&KR0004;&KR0038;録¶
兩鬂秋深世念踈竟擕琴鶴賦歸歟子期心古金難鑄¶
&KR0330;老詩成錦不如&KR0018;郭有田都種秫杜門無事飽觀書¶
胷襟可是容塵俗翠竹千竿繞故廬¶
　　　送徐君輔歸嚴陵¶
鏖戰文塲四十年歸来&KR0161;髮巳皤然可憐東魯辭家客¶
又逐西𨹧上水船沙漠風髙孤鶴落汀洲春暖白鷗眼¶
故山一去音書㫁極目遥林起&KR0661;烟¶
　　　殘臈夜書¶
<pb:KR4e0038_SBCK_005-6a>¶
百年時序渾能㡬眼底推遷亦可哀&KR0010;景僅随殘燭盡¶
春聲還逐曉鐘来&KR0196;林衆鳥知更語野舘孤梅&KR0063;候開¶
預計明朝好風色與誰乗興一登䑓¶
　　　元日試筆似吴黄二友¶
草緑南園裛暁塵水開池色動龍鱗天邉北斗𢌞今日¶
江上東風似故人莫憶往時悲往事且將新句荅新春¶
餘生願見昇平日長對青樽夀老親¶
　　　立春日吴黄二友有作因和¶
隣舎蕭踈水竹連共看原野變風煙青春又數&KR0025;今日¶
白𩬊應多似去年丗上浮名都莫愛客中佳莭且相憐¶
㝷思&KR0010;計渾無物只益新詩數百萹¶
<pb:KR4e0038_SBCK_005-6b>¶
　　　僧居寒夜¶
上方䑓殿駐餘暉露下&KR0196;寒獨掩扉山木蕭條啼鳥歇¶
道門清凈俗人稀鐘兼逺&KR0284;回鄉夢鴈帶新凉到客衣¶
擬約許詢同下榻自憐幽興每相違¶
山舘䔥條&KR0397;復興&KR0052;聲遥出最髙層客愁無伴依童子¶
禅學多難憶古僧堦下鳴蛩沿㝎石竹間棲鴿避懸灯¶
逺逰亦有幽居志擬絶塵縁愧未能¶
　　　&KR0009;王止仲髙季迪¶
秪恨孤城未觧圍圍開畨遣別相知夕陽江上怱怱酒¶
細雨灯前草草詩有萝直従花落後無書空過鴈来時¶
郭西古寺題名䖏今日重逰却共誰¶
<pb:KR4e0038_SBCK_005-7a>¶
别後吟成許寄無定知詩境不荒蕪新詞典贍推摩詰¶
古體優長羡達夫華岳羣峰雲霽出梁園萬縐日晴敷¶
肯從大暦開元已重擬清談學唾壺¶
　　　吴興南門懐古¶
郭門南面似襄州野樹寒山對𠋣樓公子城空無食客¶
霸王宅外有荒丘夕陽冉冉仍西下秋水茫茫共北流¶
只是今時已惆悵不應更為昔人愁¶
　　　送谷克讓囬南侍親兼柬李中卿貳尹¶
五兩風生椘客歸夢魂先已到庭闈九疑舜冢蒼梧野¶
三&KR0038;周郎赤壁磯天地悠悠人自老江山鬱鬱鳥空飛¶
若逢李白煩相問别後平安一字稀¶
<pb:KR4e0038_SBCK_005-7b>¶
　　　登徳清百僚山¶
湖鄉風景三秋後佛界軒亭四望開碧水番從城裏過¶
青山直到縣前耒魚商酒市晴偏集釣艇蓮舟晚共囬¶
自古登髙能作賦坐中誰是昔賢才¶
　　　寄述古道上人¶
選佛&KR0163;中讓長年愛投静刹寄髙禪法身謾應天人供¶
丗諦無通内外篇月照袈裟行道徧花飛如意説&KR0052;圎¶
聞師剰有藏書在擬借蓮房未有縁¶
　　　九日登道場山同吴逸人賦¶
忽驚九日當今日同在他鄉望故鄉百里山河天盡處¶
萬家城郭水中央帷間風動聞靈語寺裏林踈見佛香¶
<pb:KR4e0038_SBCK_005-8a>¶
不是避喧来此地無妨覧勝到斜陽¶
　　菁山石梯閣與方二&KR0212;徐七賁周二復夜坐¶
忽逢晦日驚春盡為𠋣髙窓到夜分獨鶴萝酣西崦𣗳¶
老僧定入上方雲泉聲落磵空中辨花氣穿林暗裡聞¶
莫道暫時留愛賞移家終擬避塵氛¶
　　　贈僧玘¶
辤家譯遍五天書避亂聊㝷廢刹居片月池中&KR0026;色相¶
千花塔下禮空虗行随流水因齋後坐淂新詩是偈餘¶
聞&KR0003;到城還不住予生汨汩意何如¶
　　　檥舟孺山懐徐孺子¶
登髙懐古重徘徊試薦山泉當酒杯此地不聞懸搨待¶
<pb:KR4e0038_SBCK_005-8b>¶
當時應吊束芻来鴿棲壊棟殘僧散風動寒燈古殿開¶
千載南州寥落甚獨㝷遺跡繞蒼苔¶
　　　奉同西軒先生前丘看梅¶
最愛前村㡬𣗳梅千花萬蕚映春開空憐地主能栽淂¶
却少閑人為看来弱蕋愁風低着水瘦枝嫌雪淺封苔¶
不因重度溪橋險杖&KR0752;應　曰數𢌞¶
　　　唐𠦑良溪居¶
髙齋每到思無窮門巷玲瓏野望通片雨隔村猶夕照¶
踈林映水巳秋風藥嚢詩卷閑行後香灺灯光静坐中¶
為問秪今江海上如君無事㡬人同¶
　　　逰方山&KR0026;梅¶
<pb:KR4e0038_SBCK_005-9a>¶
尋芳正及上春時㵎道縈紆恨到遟花似西湖先得暖¶
人如東閣総能詩酒中瘦影依依見席上寒香淡淡垂¶
日莫醉歸花滿㡌&KR0025;教大咲鬂如&KR0093;¶
　　　&KR0009;梅雪¶
聞&KR0003;公亭傍水開黄茆為瓦不湏裁啇舡無數青山遶¶
書按㝷常白鳥来已信漆園非俗吏誰知關令是仙才¶
煩君莫抱窮途恨萬事都將付酒杯¶
　　　次髙静學韻¶
緼袍無裏食無餘每&KR0013;傍人咲著書郭泰徒勞誇叔度¶
揚雄何敢擬相如玉堂天上非吾夢紫極宫前有弊廬¶
安得故人隣壌住溪頭来往賦閑居¶
<pb:KR4e0038_SBCK_005-9b>¶
　　　　陳氏先壟圗¶
　雲山漠漠冡嵬嵬馬鬣封前躑躅開宗子秪緣懐牒去¶
　路人時爲看碑来松間芻狗埋秋草地底魚燈徹夜䑓¶
　惆悵年年寒食近白楊風起爲興哀¶
　　　　送胡宗禹之播州驛丞¶
　便路之官暫到家九溪窮䖏是天涯夜&KR0048;沙軟多龍跡¶
　盤瓠山迴似犬牙浦口勞&KR0084;催𦘕鷁門前使節詠皇華¶
　途中定有江行稿好&KR0009;東風萬里槎¶
　　　　贈致仕𡊮省翁¶
　棄官歸去學尋真有道何愁白𩬊新湖上行春靈夀杖¶
　松間對客華陽巾佛書謾寫縁修静丹藥頻丸爲施人¶
<pb:KR4e0038_SBCK_005-10a>¶
自愧後生無所事也辤冠盖乞閑身¶
　　　故陳秀才哲手抄詩¶
丗間無藥補清羸身没双親却𠋣誰少婦寫藏長別語¶
故人収得舊編詩空窓夜漏沾書檢壊壁秋塵落研池¶
湏信才名天所忌後生休更擅文詞¶
　　　送張憲史之江西¶
燕子歸時却離家洪州迢逓隔天涯風㠶落浦朝投驛¶
江火明隄夜探沙客&KR0187;寄書逢驛使幕中提筆待霜衙¶
来春我亦㝷歸棹約尔南湖看杏花¶
　　　復見心錄文見&KR0009;¶
空堂晏坐一燈懸僧臘多應倍俗年老去巳除行脚債¶
<pb:KR4e0038_SBCK_005-10b>¶
悟耒不&KR0003;㝎心禅千花禮遍諸天降半偈都將萬法傳¶
每愧塵勞煩見問同郷兼恐更同縁¶
　　　宿保叔塔院¶
赤䦨閑𠋣化人宫湖上春隂望不窮百尺楼䑓空相外¶
萬家城郭雨聲中齋房漏滴蓮花水講殿經翻貝葉風¶
自咲丗縁心似石擬焚香炷間生公¶
　　　同安阻雨¶
出旬方到同安郭水驛春寒&KR0180;放舡白浪翻江風愈壮¶
黒雲粘𣗳雨長懸烽頭僧磬惟聞響沙口漁罾巳罷牽¶
&KR0009;語群鷗莫相狎只今無暇与攀縁¶
　　　春園漫興¶
<pb:KR4e0038_SBCK_005-11a>¶
水漫芳塘生暖波松林蘭若散鳴珂題詩故欲愁花鳥¶
避酒還能憶薜蘿&KR0196;栁萬條供妙舞風鶯百轉當嬌歌¶
醉斜烏㡌歸来晚一路花飛擈面多¶
　　　曉過淮隂¶
軍城鐡鎖曉開關使節星馳未敢閑淮水東流應到海¶
𤓰洲北去少逢山行人欲断寒&KR0196;外逺燒時明亂葦間¶
却憶帝城風物盛禮成湏及上春還¶
　　　鳯陽使還¶
拜𨹧初罷雪雲晴使者南還荷　聖靈馬上頓更新舊¶
暦風前重數短長亭逢人問俗諳傖語到䖏㝷源驗水¶
經却憶長千橋畔栁歸時應待眼青青¶
<pb:KR4e0038_SBCK_005-11b>¶
　　　　雪中懐周大使倬¶
　憶君官舎傍苔磯正是天寒雪擁扉堂上客耒公吏散¶
　山前市罷估舡稀宦情淡泊同流水鄉思蒼茫對夕暉¶
　嵗晚荒村無可&KR0009;擬將詩句托鴻飛¶
　　　　沅水驛¶
　憶昨鳴榔出　帝鄉水程五十到南荒地連島屿諸蠻¶
　雜山入辰沅萬里長翠靄&KR0456;林光冉冉玉泉鳴澗韻琅琅¶
　麓川又在西林外却𠋣危樓望夕陽¶
　　　　送人歸𨼆¶
　野鶴孤雲無定期閑林棲息本相宜雨荒苔石吟行徧¶
　月落松&KR0551;醉起遲載誦左思招𨼆賦何慙陶令去来辭¶
<pb:KR4e0038_SBCK_005-12a>¶
只今我亦&KR0025;行役愁絶黄花對阿誰¶
　　　送僧還天台省親¶
載經東去路迢迢應為寕親到石橋江上中齋㝷午墅¶
沙邉夜梵雑寒潮宰官問法留三𪧐慈母焚香製七條¶
歳晚定知歸本寺待予聴雪坐終宵¶
　　　&KR0009;南屏渭長老¶
蒲室傳心弟一宗老㝷古刹&KR0009;行蹤賛花偈就人争寫¶
壊色衣穿自&KR0180;縫案上梵&KR0052;皆貝葉手中談麈是青松¶
何年恵逺重開社来聴東林寺裡鐘¶
　　　&KR0009;紫金院喜性二衲¶
精藍西畔接城闉野水交流絶四隣過去真僧㽞半偈¶
<pb:KR4e0038_SBCK_005-12b>¶
　浮来古佛見三身夜深門有聴經虎&KR0010;稔厨多施未人¶
　遥憶兩禅相對䖏儼然無着與天親¶
　　　　贈景山中道立¶
　古寺殘僧亂後稀獨来林下掩柴扉化人每轉千聲偈¶
　辟地惟將一衲衣池上蓮芳辤伴去山中松偃識師歸¶
　非関&KR0133;薄難行道自是群生與道違¶
　　　　&KR0009;道塲聮上人¶
　聖明新𨕖黒衣巾似共名山有宿因地上布金多長者¶
　室中傳偈捴門人法身巳應諸天相定力能消萬刼塵¶
　愧我才華非鑿齒道安何事獨相親¶
　　　　&KR0004;度冩懐時寓菁山¶
<pb:KR4e0038_SBCK_005-13a>¶
清時遁跡見非才茅屋秋&KR0055;坐草莱貧為無田心獨泰¶
衰因多病髮先摧江天白鳥留予狎家圃黄花待主開¶
自愧年来&KR0004;度日常叨旅次故人杯¶
　　　髙記室為予題菁山𨼆居次韻&KR0009;謝¶
幽幽山墅隔江城老大&KR0379;思避姓名兩屐苔荒林外迹¶
一瓢風撼𣗳間聲僧&KR0677;住近邀禪坐友慮盟踈折簡行¶
脫使終南稱捷徑稚圭移到&KR0002;為情¶
　　　過何山廢寺¶
千峰寂寂寺門開石逕春風長緑苔佛閣丹青餘瓦礫¶
禪房花木變蒿莱翻經室壊僧應散施食臺空鳥自来¶
誰料空門亦如此獨臨斜日重徘&KR0422;¶
<pb:KR4e0038_SBCK_005-13b>¶
　　　重過蜀山徐㓜文隠居¶
憐君舊𨼆此林間一去神京未得還獨客重来多白髮¶
故人不見只青山岸前古𣗳曾維艇雪後髙齋㡬扣關¶
何日&KR0014;除簮紱繫莫年相約共投閑¶
　　　贍傅山人(善相似)¶
知君本性愛雲山浪迹江湖每忘還相氣獨逰飛鳥上¶
窮源多在亂松間千重巖穴行應遍一片機心乆巳閑¶
亦欲相從㝷勝地青鞋藜杖共躋攀¶
　　　訪許文學不遇¶
杖䇿思尋半日閑偶随流水過前山林中不見童迎客¶
竹外惟聞犬護関道服自懸虚牖下茶巾空掛夕陽間¶
<pb:KR4e0038_SBCK_005-14a>¶
到門不遇君携手惆悵荒村暮獨還¶
　　　送人之官閩中¶
鄊情寥落宦情牽一片征㠶帶雨懸投驛遥瞻閩嶺𣗳¶
問程先下浙江船公庭理訟桄榔外客舎鳴琴荔子邉¶
聞道武夷山水勝經過湏為一留連¶
　　　重陽道院¶
玉磵泉香草自春丹樓南下瞰城闉青衣童子曾来地¶
白石先生過去身九轉爐寒銷𪧐火七真堂古暗秋塵¶
松間道士多凢骨未省誰為出丗人¶
　　　官&KR0492;雨中¶
邑里蕭條民未復齋居卑濕病相牽客愁連月惟聞雨¶
<pb:KR4e0038_SBCK_005-14b>¶
農事関心擬問天自幸拙耕終&KR0010;飽更慚中酒日髙眠¶
不才如此真堪棄敢&KR0018;明時費俸錢¶
　　　客夜有懐¶
欲洗閑愁把酒傾酒醒愁思又還生青燈背壁客孤坐¶
黄葉滿堦蛩亂鳴千里有懐頻入夢一身如&KR0009;&KR0002;為情¶
山長水逺人何䖏兩岸蘆花月自明¶
　　　寄方貟外¶
結髪從戎二十年獨揮赤管萬人前新辭禄秩縁思𨼆¶
閑學齋居似愛禪病裡頻書賖藥劵愁中乆絶看花筵¶
懐君不隔天涯逺只在荒城暮雨邉¶
　　　夜懐傅生森¶
<pb:KR4e0038_SBCK_005-15a>¶
&KR0055;夜相思浣水邉情懐堪恨復堪憐雲山千里書不到¶
風雨一楼人獨眠蛩帶秋聲吟壁下䑕窺燈影出窓前¶
去年記得西湖上醉倒荷花香滿船¶
　　　&KR0009;徐主事¶
網羅&KR0004;觧命如絲一片忠誠結主知戴月暁趨丹鳯闕¶
移燈暮𪧐白雲司鄊書無便還家少旅思多驚得夢遲¶
每到松間并石上懐君愁見舊題詩¶
　　　贈彈筝人¶
先軰曾將舊曲傳纎纎銀甲更堪憐清和未数湘靈瑟¶
哀怨渾同蜀&KR0038;絃鶯弄晚風啼復歇鴈飛秋水断還連¶
坐中北客聴来少暗想當時一惘然¶
<pb:KR4e0038_SBCK_005-15b>¶
　　贈鄭邴文¶
兩鬂星星小幅巾蒼松氣節鶴精神居常倒屣迎佳客¶
貧不将詩謁貴人踏雪抱琴梅嶼暁典衣沽酒栁橋春¶
若非道眼髙明者誰&KR0533;甘心寂寞濵¶
　　　送蕭縣丞朝京¶
天官妙選待才賢茂宰清名衆𫠦傳漠漠去㠶衝暮雨¶
蕭蕭行李似當年逶迤客路朝京口迢逓王城在日邉¶
為&KR0003;烏程民吏待金陵酒羙莫留連¶
　　　金華道中送鄭邴文東歸¶
柳絮飛飛共語離尊前㑹面定何時交情冷淡孤𠂻在¶
世味辛酸兩鬂知春水亂灘船下疾暁風殘月酒醒遲¶
<pb:KR4e0038_SBCK_005-16a>¶
湖邉鷗鷺休相咲破篋無錢只有詩¶
　　　金陵道中¶
孤舟暁出古關西江𣗳蕭踈遶壊堤七里岡前寒雪霽¶
三茅峰頂暮雲齊酒家寂寞人稀醉車路縱横客易迷¶
迢逓漸看宮闕近月明時聴夜烏啼¶
　　　楊州道中¶
馬頭津口足風波&KR0010;晏遥乗一傳過南渡客来多漢語¶
下江船去半吴歌蕪城緫入新編户𤓰歩斜連古漕河¶
何䖏吹簫明月夜野田茅屋暁烟多¶
　　　燕山客中¶
只合山中度&KR0010;時&KR0082;求聞逹豈相宜命輕似絮人争咲¶
<pb:KR4e0038_SBCK_005-16b>¶
心直如絃&KR0294;亦知怕見是非休看史未忘習業尚耽詩¶
春風歸去江南路芳草滿汀花滿枝¶
　　　喜則堂大叅南歸¶
故&KR0038;衣冠已變遷靈光此際獨依然一身幽薊二千里¶
兩鬂風霜十九年歸去午橋非舊日夢飛秋塞隔遥天¶
江南遺老如公少青史名髙萬古傳¶
　　　閩中春暮¶
吴山入夢驛程賖身逐孤忼客海涯九十日春多是雨¶
三千里路未歸家桄榔土潤蠻烟合楊柳江深瘴霧遮¶
𠋣徧䦨干愁似海杜䳌啼過木蘭花¶
　　　過春申君故城¶
<pb:KR4e0038_SBCK_005-17a>¶
女墻傾壊雉樓平遺址人傳是楚城遥憶玳簮曾到䖏¶
閑陪珠履此中行雨餘但見狐狸迹月冷疑聞劍珮聲¶
今古豪華成底事臨風惆悵不勝情¶
　　　挽徐秋官先生¶
榮名堪羡死堪憐遺骨歸来附客船身殁異鄊無子送¶
名香後世有詩傳丹旌猶寫生時爵白日難開地底天¶
惟有門生懐舊徳獨臨&KR0525;帳一澘然¶
　　　燈花¶
𦘕堂銀燭暎歌鐘醉眼俄驚火𣗳紅白玉屏&KR0055;留晚艶¶
絳紗籠暖護春叢䦨干清淚非因兩狼藉殘煤総為風¶
更憶禁垣歸路静金蓮随馬散文虹¶
<pb:KR4e0038_SBCK_005-17b>¶
　　　登姑&KR0171;臺懐古¶
荒臺獨上故城西輦路悽凉草𣗳迷廢塚巳無金虎踞¶
壊墻時有夜烏啼採香逕断来麋鹿響屧廊空變蒺藜¶
欲吊伍貟何䖏是淡烟斜日不堪題¶
　　　渉世&KR0009;道衍¶
渉世情懐冷似氷狂欹醉飲任騰騰随縁即是無心佛¶
逹理何拘有髪僧但得遺風追賈島不湏虚譽&KR0071;盧能¶
歸山未有謀身計空憶閑雲鎻碧層¶
　　　送越上人住蔣山¶
落落晨星耆舊稀&KR0108;然一出拯危機石頭路滑有時到¶
山頂雲&KR0055;無夢歸㠶葉飽風衝白浪雪花和露濕緇衣¶
<pb:KR4e0038_SBCK_005-18a>¶
八功徳水談空䖏應有江禽入座飛¶
　　　送祖上人往京謁本師¶
載經逺向日邉逰因謁名師上石頭到寺定知衝暁霧¶
還山應是過殘秋千燈喻法元無盡一鉢随身信自留¶
大道本来無去住暫時相別莫多愁¶
　　　&KR0009;婺州信長老¶
軒昻頭角法中龍攫霧拏雲興巳慵見&KR0003;&KR0055;山居㡬夏¶
只披弊衲過三冬鳥㗸臺上出生飯虎避岩前入定松¶
近日諸方知道價傳燈應可&KR0071;南宗¶
　　　送蓮社陸道師歸鏡湖別業¶
一錫横飛下鏡湖頭顱老去世縁踈庭栽竹少堪容鸖¶
<pb:KR4e0038_SBCK_005-18b>¶
池種蓮多不礙魚滿室香雲經盡後半窓明月定囬&KR0004;¶
陶潜&KR0180;入東林社在在青山可結廬¶
　　　&KR0009;贍香山上人¶
塵機息盡悟無生日日空山伴鶴行月冷澗泉摇錫影¶
風傳松&KR0284;雜經聲迯虚自了三空法見性全消五藴情¶
莫學湯休餘習在却来人世競詩名¶
　　　荅山西楊憲副故舊見&KR0009;¶
𣈆鄙遥山接太霞十年從仕鬂空華秋来有鴈偏催客¶
臈盡無梅更憶家&KR0059;属羊毛皆入稅邉風馬乳代烹茶¶
畨思共𨼆江南日每為論詩到晚鴉¶
静居集卷之五¶
